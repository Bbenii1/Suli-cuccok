Kieffer körte
A Kieffer körtét szeptember közepétől szedik, október-december hónapokban fogyasztható. Rendszeresen és igen bőven terem, elég korán termőre fordul. Gyümölcse nagy, széles körte alakú, jellegzetesen középen a legszélesebb, csészéje és kocsánya felé egyenletesen keskenyedő. Színe szalmasárga, sokszor élénk pirossal mosott, héja érdes, para szemölcsös. Húsa sárgásfehér, kemény, a magház körül kövecsesedő, túléretten hirtelen puhuló. Íze fanyarkás, jellegtelen, erősen birsszerű illattal. Elég jól tárolható, de barnul. Éretlenül jól szállítható, később már nyomásfoltokat kap. Ellenáló, a legigénytelenebb fajta a száraz futóhomokon is jól megél.